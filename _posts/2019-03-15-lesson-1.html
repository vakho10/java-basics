---
layout: default
title:  "გაკვეთილი N1"
date: 2019-03-15 09:00:00 +0400
categories: lesson
---

<h1 class="text-center">რა არის ჯავა?</h1>
<p>სანამ უშუალოდ დავიწყებდეთ პროგრამირების რომელიმე ენაში კოდის წერას, ან რაიმე სუპერ-გრანდიოზულ პროექტზე მუშაობას, კარგი იქნებოდა გაგვეგო ამ ენის ისტორია და მისი მუშაობის პრინციპი (იგივე ე.წ. არქიტექტურა). </p>

<!--more-->

<hr />

<h2>შესავალი</h2>
<p>Java (რომელსაც მომავალში მოვიხსენიებთ ქართულად, როგორც "ჯავას") არის ერთ-ერთი გავრცელებული და პოპულარული
  პროგრამირების ენა. იგი სინტაქსით ჰგავს C++-სა და C#-ს.</p>
<p>ეს სამივე ერთ ოჯახს მიეკუთვნება, რომლებსაც ობიექტზე (ან
  ობიექტებზე) ორიენტირებულ ენებს ეძახიან. ასეთი ენების იდეა მარტივია - <mark>პროგრამაში ვიყენებთ ობიექტებს.</mark></p>
<p>ჯავა არის მძიმედ ობიექტზე ორიენტირებული ენა, რაც იმას ნიშნავს რომ <u>ჯავაში ყველაფერი ობიექტია</u>. რათქმაუნდა,
  გვაქვს პრიმიტიული ტიპები, ოპერატორები, გასაღები სიტყვები (keywords), მაგრამ ყველგან ვიყენებთ ობიექტებს.</p>
<p>მაგალითად, შეხედეთ შემდეგ კოდს, რომელიც ბეჭდავს <code>Hello, world!</code>-ს კონსოლში:</p>
{% highlight java  %}
public class HelloWorld
{
	public static void main(String[] args) {
		System.out.println("Hello World!");
	}
}
{% endhighlight %}
<p>ამ კოდში დიდი ყურადღება არ გაამახვილოთ გასაღებ სიტყვებზე. უბრალოდ ნახეთ, რომ <code>Hello, world!</code>
  შეტყობინების გამოსატანად დაგვჭირდა ობიექტის განსაზღვრა.</p>

<h2>წარმოშობა</h2>
<p>ჯავას შექმნა კანადელმა <a href="https://en.wikipedia.org/wiki/James_Gosling">ჯეიმს გოსლინგმა</a> 1995 წელს <a href="https://en.wikipedia.org/wiki/Sun_Microsystems">სანს მიკროსისტემში</a> (Sun Microsystems).</p>
<p>ჯავას მთავარი მოტივი იყო ყოფილიყო პლატფორმისგან დამოუკიდებელი (აგნოსტური), რაც ნიშნავს შემდეგს:</p>
<p class="text-center"><mark>დააკომპილირე ერთ პლატფორმაზე და გაუშვი სადაც გინდა (write once, run anywhere).</mark></p>

<h2>არქიტექტურა</h2>
<p>ჯავას მულტიპლატფორმულობას უზრუნველყოფს JVM (Java Virtual Machine), რომელიც, მარტივად რომ ვთქვათ, არის ერთგვარი <u>თარჯიმანი აპლიკაცია</u>, რომელიც დაკომპილირებულ ჯავას კოდის ინსტრუქციებს უთარგმნის ოპერაციულ სისტემას.</p>
<p>დაკომპილირებულ ჯავას კოდს ეძახიან "ბაიტკოდს" (bytecode) და იგი მსგავსია ასემბლის ინსტრუქციებისა. ინტერპრეტატორი (ანუ JVM პროგრამა) კითხულობს ჯავას ბაიტკოდს და უშვებს მას სამიზნე ოპერაციულ სისტემაზე.</p>
<p>პროცესი შეგვიძლია ვიზუალურადაც აღვწეროთ:</p>
<img class="img-thumbnail" src="https://aboullaite.me/content/images/2017/08/jit.png" />
<p>მოდით გავეცნოთ შემდეგ დიდ სამეულს: JVM, JRE, JDK. აქედან, JVM უკვე ვახსენეთ, მაგრამ მაინც:</p>
<ul>
  <li>JVM - ჯავას ვირტუალური მანქანა (თარჯიმანი პროგრამა), რომელიც კოდს უშვებს ოპერაციულ სისტემაში.</li>
  <li>JRE (Java Runtime Environment) = <mark>JVM + ჯავას ბიბლიოთეკის ფაილები</mark>. <u>გარემო</u>, რომელშიც ჯავას კოდი ეშვება.</li>
  <li>JDK (Java Development Kit) = <mark>JRE + ხელსაწყოები</mark> (მაგალითად, როგორიცაა ჯავას კომპილერი: javac და ა. შ.)</li>
</ul>
<p>აქედან აზრი, დაკომპილირებული ჯავას <u>ბაიტკოდის გასაშვებად</u> საკმარისია ოპერაციულ სისტემაში გვეყენოს JRE.</p>
<p>თუ გვსურს ჯავაზე კოდის წერა, დაკომპილირება და გაშვება, მაშინ სისტემაზე უნდა გვეყენოს JDK.</p>

<h2>დეველოპმენტის გარემოები</h2>
<p>ჩვენ შეგვიძლია ჯავას კოდის დაწერა, დაკომპილირება და გაშვება ხელით, notepad-ის ან notepad++-ის (ან რომელიმე
  სხვა ტექსტური რედაქოტრის) გამოყენებით, მაგრამ როგორც C++-ისთვის არსებობს Visual Studio-ს IDE (Integrated Development
Environment), ასევე, ჯავასთვისაც არის ბევრი მოქნილი და საყვარელი გარემები კოდის საწერად.</p>
<p>ტოპ 3 ყველაზე ცნობილი გარემოა:
  <a href="https://www.jetbrains.com/idea/">IntelliJ IDEA</a>, <a href="https://www.eclipse.org/ide/">Eclipse IDE</a>
  და <a href="https://netbeans.org/">Netbeans</a>.</p>
<p>თუ რომელ გარემოში დაწერთ ჯავას კოდს ეს თქვენზეა დამოკიდებული, მაგრამ ჩამოთვლილი სამეული პოპულარობის მიხედვით
  დავალაგე. ყველაზე პოპულარული IntelliJ არის. იგი ფასიანია, აქვს უფასო სტუდენტური და უფასო Community ვერსია. Community
  ვერსია საკმარისია ჩვენი საბაზისო კურსისთვის.</p>

<h2>ვერსიები</h2>
<p>ჯავას ვერსიები 1.8 ვერსიამდე იზრდებოდა მეათედით: 1.4, 1.5, 1.6 და ა. შ.</p>
<p>1.8 ვერსიიდან მოყოლებული ვერსიების აღნიშვნები შეიცვალა. 1.8 ვერსია იგივე 8 ვერსია გახდა და ახალი ვერსიები უკვე
  ერთეულებით იზრდება. მიმდინარე ვერსია, მაგალითად არის 12.</p>
<p>გაითვალისწინეთ, რომ ჯავას სტაბილური ვერსიები, რომელთაც ორაკლი დიდხნიან მხარდაჭერას უწევს არის ვერსია 8 და ვერსია 11.
  თუ კოდს ვწერთ, მაშინ აუცილებლად ასეთ ვერსიებზე უნდა ვწეროთ.</p>

<h2>თავდაპირველი წესები/შეთანხმებები</h2>
<p>ჯავას კოდი იწერება *.java ფაილში და დაკომპილირებული ბაიტკოდი იწერება შესაბამის *.class ფაილში. ეს *.class ფაილი არ
  არის გასაღებ სიტყვა class-თან კავშირში. უბრალოდ შეთანხმებულია, რომ ბაიტკოდი იწერება .class გაფართოების ფაილში.</p>
<p>*.java ფაილში უნდა გავითვალისწინოთ შემდეგი წესები:</p>
<ul>
  <li>ფაილის სახელი (გაფართოების გარეშე) უნდა ემთხვეოდეს ამ ფაილში აღწერილი public კლასის სახელს.</li>
  <li>ფაილში აუცილებლად უნდა იყოს მხოლოდ ერთი public კლასი (მაგალითად, public class Person {}). არა-public კლასი შეგვიძლია გვქონდეს რამდენიც გვინდა.</li>
  <li>ფაილში პაკეტის აღწერა (თუ ასეთი არსებობს) უნდა იყოს ყველაზე პირველი.</li>
  <li>ფაილში პაკეტის აღწერილობა უნდა ემთხვეოდეს ფაილურ სისტემაში ფოლდერების სტრუქტურას (სადაც წერტილი არის იგივე ფაილური სეპარატორი, '/' სიმბოლო).</li>
  <li>ფაილში import წინადადებები (თუ ასეთები საჭიროა) უნდა იყვნენ პაკეტის აღწერილობასა და კლასების აღწერილობებს შორის.</li>
</ul>
<p>მაგალითად, მოვიყვანოთ პიროვნების კლასი:</p>
{% highlight java  %}
// ge/tsu/Person.java
package ge.tsu;

import java.lang.String;

public class Person {

	String firstName;
	String lastName;
	int age;

	void print() {
		System.out.println("Firstname: " + firstName 
				+ ", Lastname: " + lastName + ", Age: " + age + ". ");
	}
}
{% endhighlight %}
<p></p>